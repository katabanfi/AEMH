Elcsendesült a Zeneterasz;A kezdeti rossz idõt leszámítva kegyesek voltak hozzánk az égiek és rendkívül sikeres nyáresti koncerteket tudhatunk magunk mögött. A három zeneteraszos produkció három különbözõ stílusban képviseltette magát. A Három Királyok mûsorát még két fergeteges elõadás követte.;zeneterasz01.jpg;
A Nyughatatlan zenekar pörgõs, ritmusos rockabilly zenével töltötte meg a kúria elõtti teret. A zenekar dalaiban érzõdik a Rock&Roll szeretete, és minden ritmusjegyben megtalálható a Johnny Cash iránti rajongás is. Tíz év alatt öt lemezt adtak ki, melybõl a Földobom címû album 2016-ban aranylemezzé
vált. 2018-ban felkerültek a TRD osztrák kiadó Rock&Roll válogatás lemezére, 2020-ban pedig az év zenekara díjat hozhatták el Texasból!
A záróprodukcióban a Budapesti Operettszínház mûvészei szórakoztatták ismert musicaldalokkal a közönséget. Janza Kata, Vágó Zsuzsi és Pesák Ádám mindhárman kiváló mûvészek, akik tehetségükkel, mûvészetükkel, játékukkal már bõven kivívták a szakma és a közönség elismerését, szeretetét. A zeneterasz most ugyan elcsendesült, de bízunk benne, hogy jövõ nyáron újra találkozunk, és ismét zenétõl lesz hangos a tér.
